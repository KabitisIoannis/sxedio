# sxedio

To OER δημιουργήθηκε για τις ανάγκες του γνωστικού αντικειμένου: ΓΡΑΜΜΙΚΟ ΣΧΕΔΙΟ
Δημιουργήθηκε χρησιμοποιώντας τη διαδικτυακή εφαρμογή learningapps.org στην οποία έχω σχεδιάσει διάφορες εφαρμογές.
Στο παρακάτω διδακτικό σενάριο χρησιμοποιούνται αυτοί οι ψηφιακοί πόροι στη φάσης της αξιολόγησης.
Εφαρμογές για το μάθημα του σχεδίου
ΜΑΘΗΜΑ ΕΙΔΙΚΟΤΗΤΑΣ: ΤΕΧΝΙΚΟΣ ΔΟΜΙΚΩΝ
ΕΡΓΩΝ ΚΑΙ ΓΕΩΠΛΗΡΟΦΟΡΙΚΗΣ
Σκοποί:
α. να αναγνωρίζουν τη σημασία του σχεδίου ως βασικού σταδίου μετά την μελέτη και πριν
την κατασκευή ενός αντικειμένου.
β. να διακρίνουν τη σωστή τοποθέτηση των τριών όψεων στο χαρτί σχεδίασης.
γ. να σχεδιάζουν τις τρεις όψεις (κάτοψη, πρόσοψη και πλάγια όψη) μιας απλής
κατασκευής σχήματος ορθογωνίου παραλληλεπιπέδου με χάρακα και τρίγωνο χάρακα
κάνοντας σωστή τοποθέτηση των τριών όψεων, χωρίς να σχεδιάζουν με διαστάσεις,
γραμμή διαστάσεων και σε κλίμακα 1:1, όταν τους δίνεται το μήκος, το πλάτος και το ύψος. 
Πρώτη φάση: Έκθεση προβληματισμού – Κινητοποίηση Μαθητών
Τεχνική: Ημιδομημένος Διάλογος
Προβολή βίντεο
Γίνεται προβληματοποίηση πάνω στο θέμα μιας κατασκευής. Τίθεται το θέμα «Πως μπορώ
να επικοινωνήσω με έναν φίλο μου στο εξωτερικό για μια κατασκευή που μου ζήτησε να
του φτιάξω». Ζητάω από τους μαθητές να με βοηθήσουν. Τους λέω συγκεκριμένα «Την
προηγούμενη φορά συζητήσαμε για τα εργαλεία που χρειαζόμαστε για να κάνουμε μια
κατασκευή. Σήμερα θέλω να με βοηθήσετε σε μια κατασκευή που θέλω να τη χαρίσω σε
ένα φίλο μου. Ένας φίλος μου από τη Βραζιλία, o Felipe που έχω πολύ καιρό να τον δω,
γιατί είναι πολύ απασχολημένος, ζει μόνιμα στη Βραζιλία, δεν μιλάει πολύ καλά Αγγλικά,
όπως και εγώ, και θέλει να του φτιάξω το μπαούλο των αναμνήσεών του. Ξέρει ότι
φτιάχνω πραγματάκια και μου το ζήτησε. Από παλιά φτιάχνω τέτοια ξύλινα μπαούλα.
Σήμερα σας έχω φέρει ένα τέτοιο. Το θέμα είναι το εξής: Θέλω να του φτιάξω κάτι που να
ικανοποιεί τις απαιτήσεις του. Πρέπει να επικοινωνήσω μαζί του, αλλά δεν ξέρω πώς να το
κάνω. Το μόνο που έχω μαζί μου είναι ένα παλιό μπαούλο.» Οι μαθητές συνήθως δίνουν
απαντήσεις όπως: - να το φωτογραφίσουμε, να του μιλήσουμε, - να το στείλουμε
απευθείας κατασκευασμένο. Θα προχωρήσουμε στην επόμενη ερώτηση όταν οι μαθητές
διαπιστώσουν ότι η μόνη λύση είναι να το σχεδιάσουμε σε δυο διαστάσεις. Το ερώτημα
είναι «πως θα γίνει αυτό;» Η ερευνητική διαδικασία που θα εξηγήσω για να ακολουθήσουν
είναι η εξής: Θα ζητήσω από 3 μαθητές να μετρήσουν τις διαστάσεις των ακμών των
πλευρών που βλέπουν:
Μαθητής 1: Στέκεται μπροστά από το μπαούλο και μετά πίσω από αυτό.
Μαθητής 2: Στέκεται αριστερά από το μπαούλο και μετά δεξιά από αυτό.
Μαθητής 3: Στέκεται πάνω από το μπαούλο και μετά κάτω από αυτό.
Παράλληλα δίνω τα 3 φύλλα Συγκέντρωσης-Αρχειοθέτησης δεδομένων για να
ακολουθήσουν την ερευνητική διαδικασία.

Στη φαση της αξιολόγησης προτείνονται οι παρακάτω διαδραστικές εφαρμογές που έχω φτιάξει για το μάθημα
https://learningapps.org/view3131291
https://learningapps.org/view3131322

προκειμένου οι μαθητές να διακρίνουν τις όψεις ενος αντικειμένου.
